<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>Naamloos document</title>
<link href="TKDDM.css" rel="stylesheet" type="text/css" />
<link href="https://fonts.googleapis.com/css?family=Fjalla+One" rel="stylesheet"> 
</head>

<body>
<div id="Titel1"></div>
<div id="Titel2">
	<h1>TRAUMA DESIGN KUNST<br /></h1>
  	<h2>de mogelijkheden</h2>
</div>
<div id="Titel3"></div>

<div id="Fotogalerij">
	<img src="afbeeldingen/Proef-5.gif" width="90%" align="right" alt="gif Andre" />
    <h5>Figuur 1<br />Dreas Evers<br />'<em>Trauma</em>'<br />Haarlem 2017<br /><br />
</div>
    
<div id="Tekst">
<HR>
<h3>1. Samenvatting</h3>
In het vierde jaar van de studie Grafisch Ontwerpen aan de Koninklijke Academie van Beeldende Kunsten te Den Haag wordt van mij als student verwacht dat ik een scriptie schrijf over een zelfgekozen onderwerp welke is gerelateerd aan mijn vakgebied. De scriptie vormt de theoretische en intellectuele basis voor mijn latere afstudeerproject. Bij het schrijven van de scriptie voerde ik, als student, het onderzoeksproces uit welke mij in staat stelt om een goed onderbouwd afstudeerproject te ontwerpen. Het doel van dit proces is om te eindigen met een specifieke onderzoeksvraag in mijn artistieke veld van keuze. Deze vraag onderzoek ik verder tijdens het ontwerpen van mijn afstudeerproject.<br />
  <br />
  In de wereld waarin wij leven kunnen mensen getraumatiseerd raken. In grote lijnen kan men een onderscheid maken tussen fysieke trauma’s en psychische trauma’s. Over het algemeen kun je van beide soorten trauma’s zeggen dat het een verstoring is van de bestaande situatie. Het kunnen grote en kleine verstoringen zijn. Verstoringen met een grote of kleine impact op de rest van een mensenleven. De gevolgen van een trauma kunnen kortlopend en langdurig zijn. Sommige verstoringen zijn duidelijk aanwezig, maar verstoringen kunnen ook verborgen zijn. Hoe gaat een mens om met dergelijke verstoringen en de daarbij behorende gevolgen in zijn eigen leven of verstoringen die plaats vinden in het leven van een naaste. Hoe gaan we om met verstoringen die een heel volk, een hele generatie of de hele wereld aangaan. Hoe geven we vorm aan de gevolgen van deze verstoringen. Welke mogelijkheden bieden beeldende en toegepaste kunst ten aanzien van een trauma en de daaruit voortvloeiende gevolgen?<br />
  <br />
  In mijn persoonlijke leven heb ik met een aantal trauma’s te maken gehad. Verstoringen ontstaan vanuit oorlog, geloof, seksualiteit, ziekte, verslaving en dood. Gelukkig heb ik een vorm gevonden om met de gevolgen van een aantal van deze trauma’s om te gaan. Voor een aantal andere trauma’s probeer ik nog een vorm te vinden.  Wanneer we praten over vormgeven, dan praten we over creëren. In mijn professionele leven ben ik ontwerper. Dagelijks onderzoek ik vragen waarbij vorm slechts het communicatiemiddel is om het antwoord te realiseren. Elke dag probeer ik anderen te begeleiding bij hun vormgevingsvraagstukken. De hoofdvraag van deze thesis lijkt, als student aan de Koninklijke Academie van Beeldende Kunsten, een natuurlijke afgeleide van mijn persoonlijke en professionele leven. Welke mogelijkheden bieden beeldende en toegepaste kunst ten aanzien van een trauma en de daaruit voortvloeiende gevolgen?<br />
  <br />
  Ter inleiding wordt er een antwoord geformuleerd op de vragen: Wat is een trauma? Hoe ontstond het begrip trauma? Welke relatie hebben de begrippen trauma en toegepaste en beeldende kunst in het verleden? Hoe verhouden toegepaste en beeldende kunst zich tot elkaar? Tijdens het onderzoeken en het beantwoorden van de hoofdvraag heb ik in deze scriptie geprobeerd om door middel van een fijnmazige beschrijving de juiste toon te vinden om de verschillende verschijningsvormen van de separate kwetsbare begrippen trauma, beeldende kunst en toegepaste kunst aan elkaar te verbinden aan de hand van praktijk gerelateerde voorbeelden. Trauma, toegepaste en beeldende kunst bleken grote begrippen te zijn. Deze drie begrippen als het centrum van mijn onderzoek raakten grote actuele thema’s aan. Thema’s zoals superdiversiteit, slavernij, dood, incest, huiselijk geweld, oorlog, terreur, migratie, seksualiteit, racisme, genocide, discriminatie, geloof, ziekte en dood. Gezien de beperking in tijd heb ik in deze thesis geprobeerd om de grote lijnen weer te geven en mij te concentreren op de hoofdvraag en het inleiden van de hoofdvraag; Welke mogelijkheden bieden beeldende en toegepaste kunst ten aanzien van een trauma en de daaruit voortvloeiende gevolgen?
</div>
</body>
</html>
